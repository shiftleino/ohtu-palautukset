# Lean Primer
Artikkelissa kirjoittajat Craig Larman ja Bas Vodde käsittelevät Toyotalta peräisin olevaa Lean-ajatusmaailmaa ja sen peruskäsitteitä. Usein Lean mielletään virheellisesti joukkona tekniikoita, kuten Kanban-kortit, joita hyödyntämällä yritys voi saavuttaa menestystä. Leanin ydin on sen sijaan ajatusmaailmassa, jossa kunnioitetaan työntekijöitä yksilöinä, ja keskitytään jatkuvaan toimintatapojen ja työskentelyn kehittämiseen. Näitä sanotaankin Leanin kahdeksi pilariksi. Jatkuvaa kehittämistä toteutetaan käytännössä kannustamalla ihmisiä haastamaan vallitsevaa asetelmaa ja ajattelemalla kaikkea tekemistä kriittisessä valossa. Leanin tavoitteena on tuottaa mahdollisimman lyhyellä läpimenoajalla mahdollisimman laadukkaita ja arvoa tuottavia asioita asiakkaalle. Tähän tavoitteeseen pääsemistä tukevat erilaiset periaatteet kuten "Go see", eli mene katsomaan fyysisesti omilla silmillä tuotantoprosessia, ja alaisten mentorointi, joka perustuu ajatukseen siitä että jokainen esimies on parempi tekemään alaistensa työtehtäviä. Lean ajattelussa esimiehet nähdäänkin enemmän opettajan roolissa kuin johtajan.

Eräs tärkeä konsepti Leanissa on Kaizen, jonka ajatuksena on että ensiksi henkilö opettelee jonkin perustyöskentelytavan todella hyvin, sillä ilman että opettelee työtavan hyvin ei voi tietää sen sopivuudesta tai toimivuudesta. Kun tämä perustyöskentelytapa on opeteltu, on aika lähteä inkrementaalisesti parantamaan sitä pienin muutoksin. Näin Kaizen myös kytkeytyy Leanin laajemman ajatuksen kanssa jatkuvasta kehittämisestä. Kaizenia totetuttamista voi helpottaa myös erilaisten työkalujen avulla, kuten hyödyntämällä "Five Whys"-tekniikkaa, jossa ongelman kohdatessa kysytään "miksi asia on näin" ja jatketaan tämän toistamista viisi kertaa aina uuteen vastaukseen. Leaniin liittyy myös monia irrallisempia periaatteita ja toimintatapoja, esimerkiksi Toyotalla jokaisen työntekijän velvollisuus on pysäyttää tuotantolinja silloin kuin jokin ongelma havaitaan.